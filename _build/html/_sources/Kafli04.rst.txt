.. _s.Sameindir:

Sameindir
=========

*Sameindir* (e. molecule) myndast þegar tvö eða fleiri atóm koma saman og tengjast efnatengjum. Sameind getur verið af einni gerð frumefnis, s.s vetnisgas  sem hefur *efnaformúluna*, :math:`H_2` eða nitur í andrúmslofti, :math:`N_2`.
Þegar sameind er gerð úr fleiri en einni tegund af frumefni, kallast það *efnasamband* (e. chemical compound). Dæmi um þetta væri t.d. vatnssameind, :math:`H_2O`. Sameindir geta haft tvenns konar tengi, *jónatengi* (e. `ionic bonding <https://en.wikipedia.org/wiki/Ionic_bonding>`_) eða *samgild tengi* (e. `covalent bonding <https://en.wikipedia.org/wiki/Covalent_bond>`_).

Samgild tengi
-------------

<<<<<<< HEAD
Atóm hafa möguleika á að deila með sér rafeindum, þannig að rafeindirnar halda báðum kjörnum atómanna saman. Þetta hjálpar atómunum að uppfylla átturegluna, en þessar sameiginlegar
rafeindir geta fyllt ysta hvolfið á báðum atómum. :math:`\require{mhchem}`
=======
Atóm hafa möguleika á að deila með sér rafeindum, þannig að rafeindirnar draga kjarna atómanna saman. Þetta hjálpar atómunum að uppfylla átturegluna, en þessar sameiginlegar
rafeindir geta fyllt ysta hvolfið á báðum atómum.
>>>>>>> 287d6015c75b1967b6ce86e71e305699891fa529

Samgild tengi geta verið annaðhvort *skautuð* (e. polarized) eða *óskautuð*. Skautuð samgild tengi er þegar sameiginlegu rafeindirnar
dreifast ójafnt milli atóma og valda hleðslumun á kjörnunum. Rafeindirnar dreifast ójafnt vegna *rafdrægnimun* frumefnana, þ.e. frumefni "vilja" rafeindir mismikið.
Sjá má *rafdrægni* (e. electronegativity) frumefnanna hér að neðan.

.. figure:: ./myndir/sameindir/rafneikvaedni.jpg
  :align: center
  :width: 100%

Eins og sést þá eykst rafdrægni **til hægri** og **upp** lotukerfið. Rafdrægni er einnig kallað *rafneikvæðni*.

Til að finna hvernig tengi er milli efna, er hægt að nota þessi gildi fyrir rafdrægni. Ef munurinn á gildunum er 0-0,4 er þetta óskautað samgilt tengi.
Ef munurinn er 0,5-1,6 er tengið skautað samgilt. Sé það hærri en það, þ.e. 1,7-4,0 er það jónatengi.

.. tip::

 **Hvernig er tengin milli vetnis og súrefnis í vatni?**

 Vetni hefur rafdrægni 2,1 en súrefni 3,5. Þetta gefur rafdrægnimun upp á 1,4 og tengin flokkast því sem *skautuð samgild*.

 .. figure:: ./myndir/sameindir/rafeindathettleiki.png
   :align: center
   :width: 40%

 Hérna táknar rautt mikinn rafeindaþéttleika en blátt rafeindasnauð svæði. Súrefnið er rafneikvæðara og tekur því rafeindirnar til sín en eftir sitja vetnisatómin án rafeinda.


Lewis myndir
~~~~~~~~~~~~

*Lewis Myndir* eða *punktformúlur* er leið til að sýna samgild tengi og *stök rafeindapör* (e. lone pair) á sameindum. Gildisrafeindir eru táknaðar með punktum
sem dreifast um efnið á sem stöðugastan máta. Til að teikna Lewis mynd af sameind eru nokkur skref:

1. Ákveða heildarfjölda :ref:`gildisrafeinda <s.gildisrafeindir>` .

2. Setja minnst rafneikvæðasta atómið í miðjuna, raða hinum í kring og tengja sameindina með tveggja rafeinda tengi milli allra atómanna.

3. Nú skal reyna að dreifa eftirstandandi rafeindum sem stökum rafeindapörum svo að áttureglan sé uppfyllt á hverju atómi. Ef það er hægt þá má sleppa næsta skrefi.

4. Ef ekki eru nógu margar rafeindir í sameindinni til að uppfylla átturegluna með stökum rafeindapörum er hægt að búa til *tvítengi* milli atóma með því að
   bæta við 2 rafeindum í tengið. Ef það dugar ekki er hægt að bæta við tveimur enn og gera *þrítengi*.

5. Athuga *formlega hleðslu*. Þetta er gert með því að taka saman fjölda rafeidna í stökum rafeindapörum og helming rafeinda í tengjum, þ.e.a.s. rafeindir "þeirra megin" í tengjunum.
   Þessi fjöldi er svo borinn saman við gildisrafeindir og atóm er gefin jákvæð hleðsla ef þessar rafeindir eru færri, og öfugt. Reyna að lágmarka formlegu hleðsluna, sem og láta hana passa fyrir rafdrægni frumefnanna. Þ.e. láta rafneikvæðari frumefnið hafa neikvæðari hleðslu. Passa þó að ekki brjóta átturegluna.

.. tip::

	**Hver er Lewis mynd** :math:`CO_2`?

  1. Kolefni hefur 4 gildisrafeindir og súrefni 6. Höfum því 4+6+6=16 gildisrafeindir.
  2. Kolefni er minna rafneikvætt en súrefni og fer því í miðjuna. Þá fæst:

  .. figure:: ./myndir/sameindir/lewis1.svg
    :align: center
    :width: 20%

  3. Nú eru komnar 4 rafeindir af 16 á myndina. Ekki er hægt að uppfylla átturegluna umhverfis hvert atóm með því að raða eftirstandandi 12 rafeindum í pörum umhverfis atómin, heldur þyrfti 16 til þess.
  4. Það vantar því 4 upp á og bætum því 4 rafeindum við tengin. Þetta gefur annaðhvort tvö tvítengi eða stakt þrítengi. Setjum tvö tvítengi, því þá er áttureglan uppfyllt umhverfis hvert atóm, og setjum tvö rafeindapör á hvort súrefnisatómið.

    .. figure:: ./myndir/sameindir/lewis2.svg
      :align: center
      :width: 20%

    Áttureglan er nú uppfyllt umhverfis öll atómin.

  5. Nú skal athuga formlegu hleðsluna. Súrefnin hafa 4 stakar rafeindir og 4 rafeindir í tengjum, þar af 2 sínum megin, þ.e. 6 rafeindir í heildina. Súrefni hefur 6 gildisrafeindir og því er formlega hleðslan 0 umhverfis súrefnisatómin. Kolefni hefur 8 rafeindir í tengjum, þar af 4 sínum megin. Kolefni hefur 4 gildisrafeindir og formlega hleðslan er því 0 umhverfis kolefnisatómið. Formlega hleðslan er því 0 í allri sameindinni og það er ekki hægt að lágmarka hana með því að færa til rafeindir.

.. warning::

	Áttureglan gildir ekki fyrir allar sameindir og til eru þrjár undartekningar:

  Oddatala gildisrafeinda.
    Ekki er hægt að uppfylla áttureglan fyrir efni s.s. :math:`ClO` en þar eru einungis 6+7=13 gildisrafeindir. Klór mun því einungis hafa 7 rafeindir.

  Of fáar rafeindir.
    Fyrir efni sem innihalda bór og beryllíum, er hægt að mynda stöðugar sameindir án þess að uppfylla átturegluna, s.s. :math:`BeCl_2` og :math:`BF_3`. Einnig mun vetni alltaf hafa að hámarki 2 rafeindir.

  Of margar rafeindir.
    Stærri frumefni, s.s. lota 3 eða neðar, geta víkkað út ysta rafeindahvelið með d-svigrúmi. Þessi frumefni geta því haft fleiri en 8 rafeindir á ysta hveli,
    og yfirskjóta átturegluna. Dæmi um þetta væri :math:`PF_5` en þar hefur fosfór 10 rafeindir.

Vok myndir
++++++++++

Þetta er ekki öll sagan, en fyrir sum efni þarf að lýsa Lewis-myndum með *vok myndum* (e. resonance). Þessu er best lýst með dæmi.

.. tip::

 **Hver er Lewis mynd fyrir nítrat jón,** :math:`NO_3^-`?

 1. Nitur hefur 5 gildisrafeindir og súrefni hefur 6, *en jónin hefur -1 hleðslu, og þ.a.l. bætist við rafeind*. Þá eru 5+3(6)+1=24 gildisrafeindir.

 2. Nitrið fer í miðjuna og 6 rafeindir fara í samgild tengi til súrefnisatómanna. Þá fæst:

 .. figure:: ./myndir/sameindir/nitrid1.svg
   :align: center
   :width: 20%

 3. Núna eru 18 rafeindir eftir, en það vantar 20 til að uppfylla átturegluna alls staðar, 6 á hvert súrefnisatóm og 2 á nituratómið.
 4. Það vantar því tvítengi einhvers staðar, en *hvar?* Hvert og eitt N-O tengi er jafngildur kandídat. Hérna koma vok myndir við sögu, en þá teiknum við upp *alla* möguleikana, og fáum þrjár mismunandi vok myndir.

   .. figure:: ./myndir/sameindir/nitrid2.svg
     :align: center
     :width: 60%

   Á öllum myndunum er áttureglan uppfyllt fyrir hvert atóm.

 5. Nitrið hefur 4 rafeindir kringum sig, en hafði 5 gildisrafeindir og fær því +1 hleðslu. Þau súrefnisatóm sem eru ekki tvítengd hafa 7 rafeindir kringum sig, og fá því -1 hleðslu. Þriðja súrefnisatómið hefur 6 kringum sig og því hleðslulaust.

   Heildarhleðslan er því +1-1-1=-1. Þetta stemmir við neikvæðu hleðslu nítratsins.

Hafa ber í huga að í náttúrunni finnast ekki sameindir sem líkjast stakri vok mynd, heldur samblanda af öllum þremur. Þetta er sambærilegt og að lýsa nashyrning fyrir krakka sem blanda af einhyrningi og dreka.
Hvorugt er til, en þetta getur gefið hugmynd um útlit raunverulegs hluts.

Til er annar og algengari ritháttur fyrir samgild tengi, og það er að teikna strik í stað tveggja punkta.


Nafnakerfi fyrir sameindir
~~~~~~~~~~~~~~~~~~~~~~~~~~

Fyrir tvíatóma sameindir kemur fyrra frumefnið óbreytt en seinna frumefnið fær -íð (e. ide) endingu. Undantekningin á þessu eru eftirfarandi frumefni:

Kolefni
  Efni með kolefni sem fyrra frumefni byrja á *kol-*

Brennisteinn
  Efni með brennistein sem seinna frumefni fá endinguna -*súlfíð*

Súrefni
  Efni með súrefni sem seinna frumefni fá endinguna -*oxíð*

Nitur
  Efni með nitur sem seinna frumefni fá endinguna -*nítríð*

Vetni
  Efni með vetni sem seinna frumefni fá endinguna -*hýdríð*

Sameindir geta þó haft mismunandi fjölda af hvoru atómi, en nituroxíð getur lýst :math:`NO`, :math:`NO_2`, :math:`N_2O` o.s.fr. Til aðgreiningar eru notuð eftirfarandi *forskeyti* til að lýsa fjölda atóma í sameind:

.. raw:: html

  <style>

  table {
   margin-left:auto;
   margin-right:auto;
  }

  table, th, td {

  text-align: center;
  }

  </style>

  <table style= "width:100%" class="colwidths-given docutils center" border="1">
  <colgroup>
  <col width="14%">
  <col width="19%">
  <col width="14%">
  <col width="19%">
  <col width="14%">
  <col width="19%">
  </colgroup>
  <tbody valign="top">
  <tr class="row-odd"><td>1</td>
    <td>mónó-</td>
    <td>5</td>
    <td>penta-</td>
    <td>9</td>
    <td>nóna-</td>
  </tr>
  <tr class="row-even"><td>2</td>
    <td>dí-</td>
    <td>6</td>
    <td>hexa-</td>
    <td>10</td>
    <td>deca-</td>
  </tr>
    <tr class="row-odd"><td>3</td>
      <td>trí-</td>
      <td>7</td>
      <td>hepta-</td>
      <td>11</td>
      <td>undeca-</td>
    </tr>
    <tr class="row-even"><td>4</td>
      <td>tetra-</td>
      <td>8</td>
      <td>octa-</td>
      <td>12</td>
      <td>dódeca-</td>
    </tr>
  </tbody>
  </table>

Eina breyting á þessu, er ef seinna frumefnið byrjar á sérhljóð, þá er sleppt -a eða -ó endingu í forskeyti. Einnig er ekki vaninn að byrja nafn á mónó-, þ.e. ekki þarf að tilgreina að það sé eitt atóm af fyrra frumefni.

.. tip::

 **Hvert er nafn** :math:`SF_6` **og** :math:`OsO_4`? **Hver er efnaformúla koltetraklóríðs?**

 - :math:`SF_6` er brennisteinshexaflúoríð
 - :math:`OsO_4` er osmíumtetroxíð. Hérna er sleppt -a í endanum á forskeyti.
 - Koltetraklóríð er :math:`CCl_4`

Jónatengi
---------

Frumefni eltast við að uppfylla átturegluna, þ.e. hafa átta gildisrafeindir. Frumefni í flokki alkalímálma hefur eina gildisrafeind, en frumefni í flokki halógena hefur sjö. Alkalímálmurinn vill losa sig við þessa einu rafeind til þess að fá stöðuga rafeindahýsingu eðalgastegundurinn á undan.
Sambærilega vill halógen fá seinustu rafeindina til að fá átta gildisrafeindir og þar með rafeinaskipun eðalgastegundarinnar í lotunni. Þannig eiga efni til að senda rafeindir sín á milli og *jónast*.

Dæmi um þetta væri t.d. *jónaefnið* borðsalt, :math:`NaCl` en þar hefur natríum gefið klóríð rafeind.
Natríum jónin verður við það plúshlaðin en klóríð jónin neikvætt hlaðin. Þetta er táknað sem :math:`Na^+` og :math:`Cl^-`.

Þessi mismunur í hleðslu myndar *rafkrafta* sem heldur jónunum saman. Jónaefnið sem heild er þá með hlutlausa hleðslu.

.. tip::

 **Hver er rafeindahýsing** :math:`Na^+` **og** :math:`Cl^-`?

  .. math::
    \begin{array}{ c | c | c | c }
    Na & Na^+ &Cl &Cl^-\\
      \hline
    [Ne]3s^1 &[Ne] & [Ne]3s^2 3p^5 & [Ne]3s^23p^6 \text{ eða } [Ar] \\
    \end{array}

 Þessi rafeindahýsing er mun fýsilegri og því eru alkalímálmar og halógenar mjög hvarfgjarnir og finnast sjaldan sem hreint frumefni.

Þetta eru þó ekki einu gerðirnar af jónum, en jarðalkalímálmar s.s. kalsíum hafa tvær gildisrafeindir. Til þess að uppfylla átturegluna getur það gefið tvær rafeindir og fengið hleðsluna 2+, þ.e :math:`Ca^{2+}`.
Til þess að kalsíum myndi jónaefni þarf því aðra jón með hleðsluna 2-, eða tvær jónir með hleðslu 1-, s.s. :math:`CaCl_2`.

Hliðarmálmar get einnig jónast og tekið hleðslu á bilinu +1 til +4. Sum frumefni geta jafnvel myndað fleiri en eina gerð af jón, t.d. járn. Járn getur losað sig við 2 eða 3 rafeindir og því myndað bæði :math:`Fe^{2+}` eða :math:`Fe^{3+}`.

Jónir geta einnig verið flóknari en stök frumefni og myndað þá *fjölatóma jónir* (e. polyatomic ions) eða *sameindajónir*, s.s. súlfat, :math:`SO_4^{3-}` eða ammóníum :math:`NH_4^+`.

Jónir finnast sem vökvar og fast efni, en aldrei á gasfasa. Það er vegna þess að þau þurfa að mynda kristalgrind, þar sem jákvæðar jónir og neikvæðar eru á víxl. Þessa grind er ekki hægt að viðhalda sem gas. Vegna þessarar grindar eru jónaefni hörð og brothætt, á föstu formi.  Þau geta einnig verið uppleyst
í vökva og leitt rafmagn. Þess má geta að afjónað vatn, þ.e. vatn með engum jónum í, leiðir *ekki* rafmagn. Vatn og rafmagn hefur lengi verið talið hættuleg blanda, en það er í raun jónirnar í vatninu og rafmagn.



Nafnakerfi fyrir jónaefni
~~~~~~~~~~~~~~~~~~~~~~~~~

Jákvætt hlaðnar jónir eru kallaðar *katjónir* (e. cations), en neikvætt hlaðnar jónir *anjónir* (e. anions).

Fyrir einatóma jónir, er auðvelt af gefa jónunum nafn. Katjónir fá enga endingu, en anjónir fá -íð (e. ide) endingu. Dæmi um þetta væri t.d. að kalsíum jónir og klóríð jónir
mynda svo kalsíumklóríð. Þetta er eins og fyrir sameindir en munurinn er að ekki þarf að taka fram fjöldan af hvorri jón, heldur er hlutfallið gefið með hleðslunni.

Fyrir þá hliðarmálma sem geta tekið mismunandi hleðslu er síðan venjan að tilgreina hleðslu með rómverskum stöfum í sviga eftir katjóninni. Til dæmis væri jónin :math:`Fe^{2+}` járn(II) og :math:`Pb^{4+}` blý(IV).
Þetta er ekki gert fyrir þau frumefni sem jónast aðeins á einn hátt.

Nafnakerfið fyrir *oxóanjónir* (.e oxyanions) er svo fylgjandi öðrum reglum, en það eru fjölatóma jónir, þar sem frumefni binst við súrefni (oxast) og myndar jón. Frumefni getur oft bundist mismunandi fjölda
af súrefni og tekur þá mismunandi endingar.

Hægt er að líta á þetta sem svo að það sé grunnjón sem endar á *-at* (e.-ate). Ef það bætist við eitt súrefnisatóm, tekur jónin forskeytið *per-*. Ef fækkað er hins vegar um eitt súrefnisatóm
fær jónin endinguna *-ít* (e. -ite), og ef fækkar er aftur um súrefnsatóm, fær jónin forskeytið *hýpó-* (e.hypo). Þetta skýrist eflaust betur í töflu fyrir neðan:

.. table::
  :widths: 5 7 5 7 5 7 5

  +------------------------------+--------------------------+--------------------------+----------------------------+
  |             hýpó-...-ít      |          -ít             |           -at            |   per-...-at               |
  +=================+============+=================+========+=================+========+=================+==========+
  | :math:`ClO^-`   | hýpóklórít | :math:`ClO_2^-` | klórít | :math:`ClO_3^-` | klórat | :math:`ClO_4^-` | perklórat|
  +-----------------+------------+-----------------+--------+-----------------+--------+-----------------+----------+
  | :math:`BrO^-`   | hýpóbrómít | :math:`BrO_2^-` | brómít | :math:`BrO_3^-` | brómat | :math:`BrO_4^-` | perbrómat|
  +-----------------+------------+-----------------+--------+-----------------+--------+-----------------+----------+
  |:math:`PO_2^{3-}`| hýpófosfít |:math:`PO_3^{3-}`| fosfít |:math:`PO_4^{3-}`| fosfat |                            |
  +-----------------+------------+-----------------+--------+-----------------+--------+----------------------------+
  |:math:`SO_2^{2-}`| hýpósúlfít |:math:`SO_3^{2-}`| súlfít |:math:`SO_4^{2-}`| súlfat |                            |
  +-----------------+------------+-----------------+--------+-----------------+--------+----------------------------+
  |                              |:math:`NO_2^{-}` | nítrít | :math:`NO_3^{-}`| nítrat |                            |
  +------------------------------+-----------------+--------+-----------------+--------+----------------------------+
  |                                                         |:math:`CO_3^{2-}`|karbónat|                            |
  +---------------------------------------------------------+-----------------+--------+----------------------------+



Þessi listi er ekki tæmandi og athuga ber að ekki er til allar fjórar jónir fyrir öll efni. Þessi nafnagift er byggð á
*oxunartölu* (e. oxidation state) frumefnisins sem stendur með súrefninu.

Oxunartölur
-----------
Oxunartala frumefnis er fjöldi rafeinda sem atóm hefur gefið frá sér. Fyrir einatóma jónir er þetta sama tala og hleðsla
jónarinnar en fyrir sameindir með samgild efnatengi, er það ekki. Munurinn er í raun sá að þrátt fyrir að hafa gefið af
sér rafeindina, nýtur atómið enn við áhrifum af henni gegnum samgilda efnatengið.

Það er því oft auðveldara fyrir atóm að *oxast* en að jónast. Oxunartalan er því á mun víðara bili, og getur
tekið gildi á bilinu -4 til +9 (svo vitað er af). Þegar oxunartala atóms eykst er það að *oxast*, en *afoxast* þegar hún lækkar.

.. tip::
  **Í svokölluðum oxunar-afoxunar hvörfum er annað efnið að oxast en hitt að afoxast. Dæmi um þetta er t.d.**

  .. math::
    Zn(s)+2H^+ \rightarrow Zn^{2+}+H_2(g)

  **Hvort er sinkið, eða vetnið að oxast, og hvort er að afoxast?**

  Oxunartala sinks er 0 í byrjun en verður +2. Það er því að *oxast*.

  Oxunartala vetnis fer úr +1 í 0, og er því að *afoxast*

Greina oxunartölu atóms í sameind
~~~~~~~~~~~~~~~~~~~~~~~~~~~~~~~~~

Hægt er að sjá allar möguleg oxunarástönd frumefna `hér <https://en.wikipedia.org/wiki/Oxidation_state#List_of_oxidation_states_of_the_elements>`_
en til að greina oxunarástand fyrir hvert og eitt tilfelli gilda nokkrar reglur:

1. Oxunartala hreins frumefnis, s.s. :math:`Al(s)` eða tvíatóma sameind, s.s. :math:`H_2` er alltaf 0.

2. Oxunartala einatóma jóna er jöfn hleðslu hennar, en fyrir fjölatóma jónir eru samanlagðar oxunartölur jafnar
   hleðslu jónarinnar. Fyrir fjölatóma sameindir eru samanlagðar oxunartölur 0.

3. Oxunartala jóna alkalímálma er alltaf +1 en oxunartala jarðalkalímálma er alltaf +2.

4. Oxunartala súrefnis er yfirleitt -2, með tvær undartekningar þó. Ef súrefnið myndar *peroxíð* s.s. :math:`H_2O_2` hafa bæði súrefnisatómin
   oxunartölu -1. Ef súrefni er bundið við flúor getur það einnig tekið oxunartölu +1.

5. Oxunartala vetnis er yfirleitt +1, en vetni getur myndað hýdríð þegar það tengist málmi og fengið oxunartölu -1.

6. Flúor hefur alltaf oxunartölu -1. Hinir halógenarnir (klór, brómíð og joðíð) taka yfirleitt oxunartölu -1, nema þegar
   þeir tengjast súrefni eða flúor.

.. tip::

  **Hver er oxunartala kolefnis í natríum bíkarbónati,** :math:`NaHCO_3` **, betur þekkt sem matarsódi?**

  Sameindin hefur enga hleðslu og því þurfa samanlagðar oxunartölur að vera jafnt og 0. Nú er hægt að gefa öllum
  atómum nema kolefninu oxunartölu, og finna þá hvað kolefnið þarf að vera til að summan sé jöfn 0.

  - Natríum er alkalímálmur og hefur því oxunartölu +1
  - Vetnið er ekki í málmtengi og og hefur því oxunartölu +1
  - Súrefnið myndar ekki peroxíð, né er bundið flúor, svo það hefur oxunartölu -2.

  Nú er hægt að setja upp jöfnuna:

  .. math::
    1 + 1 + C + 3(-2)=0

  Með því að leysa fyrir C fæst að oxunartala kolefnis þarf að vera *4*.


Málmtengi
---------

Málmatóm tengjast hver öðrum með svokölluðum *málmtengjum* (e. metallic bonding). Þá gefa málmarnir frá sér rafeindir sem ferðast nánast frjálsar um. og halda plúshlöðnu málmatómunum saman. Þetta myndar
því eins konar fylkingu af katjónum í sjó af rafeindum. Þetta er ekki hárrétt lýsing, en dugar í bili. Þetta er ólíkt hinum efnatengjunum að því leyti að ekki þarf ákveðin hlutföll af efnum. Þessi tengi leiða af sér *fimm* einkennandi eiginleika.

Góð varmaleiðni
  Varmi er í raun hreyfiorka atóma, og hiti er þá hve hratt atómin hreyfast. Þegar atóm hitna, geta þau hitað atóm í kringum sig með árekstrum, en við árekstra dreifist varmaorkan. Í málmtengjum eru atómin þétt saman og frjálsari. Þar af leiðandi
  eru árekstrar örir og málmar hafa mikla varmaleiðni.

Góð rafleiðni
  Rafmagn er í raun bara flutningur á rafeindum, en rafeindir geta ferðast nánast frjálsar í málmtengjum. Því er góð rafleiðni í málmum.

Mótanleiki
  Þar sem að málmatóm mynda ekki hefðbundin efnatengi sín á milli í kristalbyggingunni, er hægt að móta málma án þess að þeir brotni. Losaralegu tenglsin milli katjónanna og rafeindar geta brotnað og endurnýjað sig auðveldlega annars staðar.

Gljái
  Hægt er að pússa upp málma svo að ysta lag "rafeindasjávarins" endurkasti ljósi. Málmar eru ógegnsæir þegar þeir ná ákveðnari lágmarksþykkt.

Hár eðlismassi, sem og hátt bræðslumark og suðumark.
  Málmatómin liggja þétt saman sem veldur háum eðlismassa. Málmtengin eru einnig í heildina sterk og því þarf mikinn hita til að rjúfa þau. Þess vegna er bræðslumark og suðumark málma hátt. Undantekning á þessu er *kvikasilfur*, en
  það er eini málmurinn sem er fljótandi við stofuhita.

Millisameindakraftar
--------------------

Auk innansameindakraftana, eru einnig millisameindakraftar sem halda sameindum saman, og mynda þannig hlutina sem við þekkjum.
Helstu kraftarnir kallast  *Van der Waals* kraftar, þeir eru *tvípóls-tvípóls kraftar*, *London kraftar* og *vetnistengi*.

Þessir kraftar byggjast allir á rafeindamismun, sem heldur sameindunum saman eins og seglar. Orsök og styrkur þessara rafeindamismuns er þó mismunandi.

Fasar
~~~~~

Efni getur einna helst verið í þremur fösum (e. phase); *fast efni*, *vökvaformi* og á *gasformi.*

- Efni á föstu formi mynda skipulagða kristalbyggingu, og hver sameind er haldin á sínum stað með millisameindakröftum.

- Efni á vökvaformi hafa rofið millisameindakrafa að einhverju leiti, og sameindirnir eru því ekki lengur fastar á sínum stað í kristalbygginu. Eftirstandandi millisameindakraftar halda þeim þó sameindunum saman sem heild.

- Efni á gasformi hefur algjörlega slitið alla millisameindakrafta og hver sameind heldur sína leið. Efni á gasfas getur því dreift sér og fyllt því upp í það rými sem það er í.

Efni skipta um fasa við mismunandi hitastig. Hitastig efnis sem skilur að vökvaform og fast form er kallað *bræðslumark* (e. melting point) efnisins og hitastigið sem skilur að vökvaform og gasfasa kallast *suðumark* (e. boiling point) efnisins.
Við þessi hitastig hefur efnið næga orku til að rjúfa hluta af millisameindakröftunum. Þessi hitastig stjórnast því af hversu öflugir millisameindakraftarnir eru, en *því öflugri millisameindakraftar, því hærra hitastig er bræðslu- og suðumark efnisins.*


Tvípóls-tvípóls kraftar
~~~~~~~~~~~~~~~~~~~~~~~

Þessir kraftar koma fyrir í skautuðum sameindum, sem hafa *jákvæðan* (rafeindasnauðan) pól, og *neikvæðan* (rafeindaríkan) pól. Sameindirnar raðast þá með jákvæðan pól við neikvæðan pól hjá næstu, og öfugt.

.. figure:: ./myndir/sameindir/dipole.png
  :align: center
  :width: 30%

London kraftur
~~~~~~~~~~~~~~

London kraftar eru til í öllum sameindum, og eru þeir einu sem halda saman óskautuðum sameindum. Rafeindir eru á stöðugri hreyfingu og geta dreifst tímabundið ójafnt um kjarnann. Sameindin fær þá litla tímabundna skautun, og þar með skautaða póla. Þessir skautuðu póla geta svo haft áhrif á nærliggjandi sameindir.

Þetta gerist t.d. þegar rafeindaríkur póll ýtir frá sér rafeindum nágrannans, og þannig fær nærliggjandi hlið nágrannans rafeinasnauðan pól. Þetta eru ekki sterkir kraftar, en eru þó oft nægilegir til að halda óskautuðum sameindum saman. London kraftar eru einnig missterkir í sameindum, og fer það eftir hversu auðveldlega þetta ferli gerist.
Það fer eftir *skautanleika* (e. polarizability) sameindarinnar. Því meiri skautanleika sem sameind hefur, því oftar fær hún tímabundna skautun og london krafturinn er sterkari.

Skautanleiki sameindar er einna helst háður *stærð* og *lögun* sameindarinnar. Því stærri sem sameind er, því fleiri rafeindir hefur hún, á stærra svæði. Þessar rafeindir eru yfirleitt frjálsari en þær nær kjarnanum, og sameindin á því auðveldara með að skautast.

Ílangar sameindir eiga auðveldara með að skautast en þær sem eru þéttar og meira hringlaga. Það er vegna þess að rafeindirnar eiga auðveldara með að dreifast ójafnt.

Vetnistengi
~~~~~~~~~~~

Vetnistengi myndast þegar vetni tengist við rafeinaneikvæðu atómin; súrefni (O), flúor (F) og nitur (N). Þetta er stundum kallað OFN reglan.

Fyrir tengi milli þessara efna er mikill munur í rafeindaþéttleika, þ.e. vetnið er rafeindasnautt, meðan O, F, eða N er rafeindaríkt. Þessi mikli rafeindamunur veldur sterkur aðdráttarafli milli vetnis og O, F, eða N atóma í öðrum sameindum.  Þetta aðdráttarafl kallast vetnistengi og heldur sameindunum saman með sterkari böndum en öðrum tvípóls-tvípóls kröftum.

.. figure:: ./myndir/sameindir/vetnistengi.svg
  :align: center
  :width: 40%

Vetnistengi koma helst við sögu í vatni og eru þar lífsnauðsynleg. Þessi óvenjuhái styrkur tengjanna eykur bræðslumark og suðumark vatns, og ef þeirra nyti ekki við, væri ólíklegt að það myndi finnast fljótandi vatn á jörðinni!

Kristalbygging íss
++++++++++++++++++

Vatn er einkennandi þegar það frýs. Eflaust hafa margir lent í því að frysta vatnsflösku og tekið hana útbólgna út úr frystinum. Sumir hafa einnig spurt sig hvort það var pláss á hurðarflekanum hjá Rose, en ættu í raun að spyrja sig af hverju ísjakinn flaut á annað borð?

Þetta gerist vegna þess að klaki er eðlisléttari en fljótandi vatn, þ.e kíló af vatni tekur minna pláss en kíló af klaka. Fyrir flestöll efni í heiminum er þetta öfugt, þar sem að efni raða sér skipulega saman á föstu formi og koma því fleiri sameindum á minna svæði. Klaki er eðlisléttari vegna þess að vetnistengin í vatnssameindum raða sér svo *opið*, sem leiðir til færri sameinda á hverju svæði:

.. figure:: ./myndir/sameindir/icehot1.png
  :align: center
  :width: 50%

Aðrir kraftar
~~~~~~~~~~~~~

Aðrir kraftar koma einnig við sögu, s.s.

Jóns-jóns kraftar
  Jónir hafa millisameindakraft líkan tvípóls-tvípóls krafti, en það er mun meiri munur á tveimur jónum, heldur en tvípólum. Krafturinn er því töluverð sterkari.

.. tip::

 **Þegar borin eru eftirfarandi efni saman, hvaða millisameindakraftar eru að verki, og hver hefur hærra suðumark?**


 .. figure:: ./myndir/sameindir/daemi1.svg
   :align: center
   :width: 50%

 Núna eru C-H tengin með 0,4 í rafdrægnimismun og því óskautuð. Sameindin er einnig symmetrískt og svo skautunin myndi jafnast út, ef einhver væri. Metan er því *óskautað* og hefur því einungis *london krafta.*

 Vatn er aftur á móti með einkennandi *vetnistengi*, sem og *London krafta*. Þetta eru sterkari millisameindakraftar en hjá metani, og því má áætla að vatn hafi hærra suðumark. Það er hægt að staðfesta, þar sem metan er gas við stofuhita, en vatn vökvi.

 .. figure:: ./myndir/sameindir/daemi2.svg
   :align: center
   :width: 60%

 Hér eru einungis óskautuð C-H tengi, svo báðar sameindirnar eru óskautaðar. Þá hafa þær hvorar um sig einungis *London krafta* sem millisameindakrafta, svo suðumarkið ræðst af því hvort efnið er skautanlegra. Efnin hafa bæði sömu sameindaformúlu :math:`\ce{C6H14}` svo þau eru jafn stór. Eini munurinn er lögunin á þeim.
 Vinstra efnið er ílangt og því skautanlegra en greinótta og þéttara hægri efnið. Vinstri efnið er því skautanlegra og hefur hærra bræðslumark.
